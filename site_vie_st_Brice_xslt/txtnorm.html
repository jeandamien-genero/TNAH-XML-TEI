<html>
   <head>
      <meta http-equiv="Content-Type" content="text/html; charset=UTF-8">
      <link rel="stylesheet" type="text/css" href="css_vie_st_Brice.css">
      <title>Vie de saint Brice</title>
   </head>
   <body>
      <nav class="nav-global fixed-top"><button class="dropbtn" style="margin-right: 3%;"><a href="home.html">Accueil</a></button><div class="nav-list"><button class="dropbtn"><a href="manuscrit.html">Manuscrit</a></button><div class="nav-item">
               <li class="dropdown"><button class="dropbtn">Éditions</button><div class="dropdown-content"><a href="txtorig.html">Texte original</a><a href="txtnorm.html">Texte normalisé</a></div>
               </li>
            </div><button class="dropbtn"><a href="index.html">Index</a></button></div>
      </nav>
      <header class="header-global">
         <div>
            <h1>La Vie de pluseurs seins et seintes</h1>
            <h2>Vie de saint Brice</h2>
            <h3>(Bibliothèque nationale de France, ms. fr. 411)</h3>
         </div>
      </header>
      <div class="arriere_plan">
         <div class="page-global">
            <h1>Transcription normalisée</h1>
            <div>
               <p style="line-height: 2; text-indent: 10%;" id="1">[1] «
                  Enfes<sup style="font-size: 10pt;"><a href="#1">1</a></sup> je te conjur de
                  part nostre seignor Jhesu Crist le fils
                  Deu, qi est puissans seur tote criature, qe tu dies devant toz ceuls qi ci sont assemblez a partement et sanz atarjance<sup style="font-size: 10pt;"><a href="#2">2</a></sup> se ge t'engendre.
                  »
                  Tuit cil qi la estoient se turent.
                  Et li enfes respondi par la voleté  nostre seignor a seint Brice et li dist :
                  «
                  Tu n'es mie mon pere.
                  »
                  Dont commença toz li pueples a crier a seint Brice et a
                  dire q'il li demandast qi son pere estoit.
                  Seinz Brices lor respondi et dist :
                  «
                  A moi n'en tient rien de ce
                  demander ne enquire. Ce q'a moi
                  en apartient ici le ai-ge
                  demandé. Et se vous en voulez autre chose
                  savoir, si le demandez.
                  »
                  Dont dist li pueples que se
                  avoit-il fet par enchanterie, ne plus ne seroit lor pastor ne lor
                  evesqe.
                  Seinz Brices, qi molt estoit en
                  grant angoisse de ce que li pueples le demenoit en tel maniere,  prist charbons toz ardanz devant lui en sa
                  vesteure. Si les enporta tresqa la seputure seint Martin devant lui bien
                  estreinz.
                  Et quant il parvint il les geta
                  : vis ne onques la vesteure ne fu de noïent<sup style="font-size: 10pt;"><a href="#3">3</a></sup> brullee<sup style="font-size: 10pt;"><a href="#4">4</a></sup>.
                  Lors parla li evesques au pueple
                  et si lor dist :
                  «
                  Biaus seignors sachiez que noïent<sup style="font-size: 10pt;"><a href="#3">3</a></sup> plus que cist dras est empiriez ne
                  maumis<sup style="font-size: 10pt;"><a href="#5">5</a></sup> par le feu ne par la flambé qi a lui a esté ajostee
                  si com vous aves oï et veu.
                  Noïent<sup style="font-size: 10pt;"><a href="#3">3</a></sup> plus n'est mon cors couchiez ne
                  atouchiez par l'atouchement de ceste feme.
                  »
                  C'il ne l'en vouloient croire por
                  q'en q'il auoient veu,  einz le trestrent<sup style="font-size: 10pt;"><a href="#6">6</a></sup>
                  et jeterent hors de la cité<sup style="font-size: 10pt;"><a href="#7">7</a></sup>.
               </p>
               <p style="line-height: 2; text-indent: 10%;" id="2">[2] Ainsint
                  fu acomplie la parole seint Martin, 
                  qi li dist q'il auroit molt de peines
                  et de adversitez en l'eveschié&nbsp;et en la
                  seignorie.
                  Quant seint Brices fu einsint gitez de la citez de
                  Tors
                  et chaciez, li
                  citoïenz firent arcevesqe de Justinien.
                  Et seinz Brices s'en ala a Rome
                  a l'apostoille<sup style="font-size: 10pt;"><a href="#8">8</a></sup>
                  ;
                  si li conta tot en plorant comment
                  lueure de lui estoit alee et si li dist que ce estoit a
                  bon droit q'il avoit cest travaill et ceste peine,
                  car il avoit molt pechié envers seint Martin le seint home et dites
                  meintes paroles qi li greverent et la ou il avoit veues
                  ses vertuz ne les avoit-il
                  mie creues.
                  Qant cil de Tors sorent que seint Brices estoit einsint a Rome
                  alez,
                  il trestrent<sup style="font-size: 10pt;"><a href="#6">6</a></sup> a Justinien lor
                  arcevesqe et si li distrent
                  q'il s'en alast apres seint Brice a Rome.
                  Si fust encontre lui del tot si
                  com por lui meismes,  et s'il ce ne fesoit bien s'eust q'il le
                  desposeroient.
                  Dont eissi Justinien de la cité de Tors et ala tant q'il vint a Vanziaus en Lombardie et la atoucha-il malades si morut par la volenté nostre seigneur<sup style="font-size: 10pt;"><a href="#7">7</a></sup>.
               </p>
               <p style="line-height: 2; text-indent: 10%;" id="3">[3] Quand
                  cil de Tors sorent la novele de Justinien qi morz estoit,
                  il ne deguerpirent mie lor
                  grant felonie einz remistrent Armense en la chaiere et en la
                  seignorie.
                  Et seinz Brices qi en Rome estoit chantoit messe en la cité et ploroit por les meffez q'il avoit fez envers seint Martin.
                  Quant vint au septiesme an il s'en repara par la volenté del apostoille<sup style="font-size: 10pt;"><a href="#8">8</a></sup>
                  et par l'autorité a la cité de Tors.
                  Et ala tant q'il vint au chastel de
                  Lodun si se heberja une
                  nuit.
                  Et adonc estoit Armenses maledes de molt cruieles fievres si q'il rendi l'ame a mienuit.
                  Et meimtenant q'il fu morz le sot
                  seint Brices par avision<sup style="font-size: 10pt;"><a href="#9">9</a></sup>, si dist a ses compaignons qi ensemble o lui estoient<sup style="font-size: 10pt;"><a href="#10">10</a></sup>
                  «
                  Levez sus<sup style="font-size: 10pt;"><a href="#11">11</a></sup> isnelement<sup style="font-size: 10pt;"><a href="#12">12</a></sup> si
                  que nos puissions venir a tens alentort del arcevesqe de Tors
                  ».
                  Lors s'esmurent et quant il vindrent a la
                  porte de Tors si
                  entrerent dedenz et a cele heure droit emportoit len
                  l'arcevesqe en soir qi morz estoit par l'autre porte de la cité et molt
                  de clers et d'autres genz aloient apres alentort.
                  Et qant Armenses li arcevesqes fu en tors<sup style="font-size: 10pt;"><a href="#13">13</a></sup>
                  seintz Brices se rasist en sa chaere empes sanz ce que nus li contredeist en nule maniere.
               </p>
               <p style="line-height: 2; text-indent: 10%;" id="4">[4] Apres ce
                  vesqi seinz Brices
                  VII anz molt preudom et de molt seinte vie.
                  Et qant il morut si avoit-il esté XLVII anz arcevesques,
                  encore eust-il ci-dedenz eues les persecutions et les peines qe je vous
                  ai contees et dites.
                  Apres seint Brice fu arcevesqes de Tors seinz Eustochies qi molt fu preudom et de grant
                  seintee et meintint l'arcevechié et la seignorie et son pueple bien et honestament a la loi et a
                  l'amor nostre seigneur Jhesu Crist,
                  de la cui gloire nos puissions
                  tuit estre parçonier<sup style="font-size: 10pt;"><a href="#14">14</a></sup>,
                  ce nos otroit cil qi vit et
                  reigne par tot les siecles des siecles.
                  Amen<sup style="font-size: 10pt;"><a href="#7">7</a></sup>.
               </p>
            </div>
            <div>
               <p id="1" class="notes-p">1. Dans la première partie du texte, saint Brice succède à saint
                  Martin sur le siège épiscopal de Tours. Il est accusé par les Tourangeaux d'avoir
                  eu
                  un enfant avec une femme. La deuxième partie commence au moment où il se défend et
                  demande à l'enfant de dire s'il est son père.
               </p>
               <p id="2" class="notes-p">2. <i>Atarjance</i> : retard (<a href="http://www.atilf.fr/dmf/" target="_blank">DMF</a>).
               </p>
               <p id="3" class="notes-p">3. <i>Noient</i> : néant, rien (<a href="http://www.atilf.fr/dmf/" target="_blank">DMF</a>).
               </p>
               <p id="4" class="notes-p">4. Saint Brice réalise ici une ordalie pour prouver sa bonne foi
                  ; s'il était coupable, les charbons l'auraient brulé.
               </p>
               <p id="5" class="notes-p">5. <i>Maumis</i> : de <i>malmettre</i>, « subir un dommage,
                  s'abîmer » (<a href="http://www.atilf.fr/dmf/" target="_blank">DMF</a>).
               </p>
               <p id="6" class="notes-p">6. <i>Trestrent</i> : de <i>traire</i>, « lancer un projectile à
                  quelqu'un, le transpercer d'un projectile » (<a href="http://www.atilf.fr/dmf/" target="_blank">DMF</a>).
               </p>
               <p id="7" class="notes-p">7. Les paragraphes 1, 2 et 4 s'achèvent par un signe "n", 
                  également utilisé dans les chancelleries médiévales.
               </p>
               <p id="8" class="notes-p">8. <i>Apostoille</i> : le pape (<a href="http://www.atilf.fr/dmf/" target="_blank">DMF</a>).
               </p>
               <p id="9" class="notes-p">9. <i>Le sot seint Brices par avision</i> : <i>saint Brice le sut par une vision</i>.
               </p>
               <p id="10" class="notes-p">10. <i>Si dist a ses compaignons qi ensemble o
                     lui estoient</i> : <i>il dit à ses compagnons qui étaient [là] où
                     lui était</i>.
               </p>
               <p id="11" class="notes-p">11. <i>Sus</i> : « en haut, vers le haut ; dessus ; au-dessus» (<a href="http://www.atilf.fr/dmf/" target="_blank">DMF</a>).
               </p>
               <p id="12" class="notes-p">12. <i>Isnelement</i> : « sans perdre de temps, sur le champ » (<a href="http://www.atilf.fr/dmf/" target="_blank">DMF</a>).
               </p>
               <p id="13" class="notes-p">13. <i>Li arcevesqes fu en tors</i> : <i>l'archevêque fut en terre</i>.
               </p>
               <p id="14" class="notes-p">14. <i>Parçonier</i> : de <i>parçonner</i>, « partager, répartir
                  quelque chose » (<a href="http://www.atilf.fr/dmf/" target="_blank">DMF</a>).
               </p>
            </div>
         </div>
      </div>
      <div>
         <footer class="bloc-footer">
            <div>
               <div class="global-footer">
                  <div class="text-footer">
                     <div class="name-footer-global">
                        <div class="name-footer">
                           © Jean-Damien Généro
                           
                        </div>
                     </div>
                     <p class="credit-footer">Site développé en 2020 dans le cadre des enseignements du <a href="http://www.chartes.psl.eu/fr/cursus/master-technologies-numeriques-appliquees-histoire" target="_blank">Master « Technologies numériques appliquées à l'histoire »</a> de l'École nationale des chartes.
                     </p>
                  </div>
                  <div class="box-img-footer"><a href="http://www.chartes.psl.eu/" target="_blank"><img src="logo_enc.png" alt="Logo de l'École des chartes" class="img-footer"></a></div>
               </div>
            </div>
         </footer>
      </div>
   </body>
</html>