<html>
   <head>
      <meta http-equiv="Content-Type" content="text/html; charset=UTF-8">
      <title>Vie de saint Brice, deuxième partie</title>
   </head>
   <body>
      
      
      <div></div>
      <div>
         <h2>Le manuscrit</h2>
         <div>
            <h3>Identification</h3>
            <ul>
               <li><strong>Titre du manuscrit : </strong><i>La Vie de pluseurs seins et seintes</i>.
               </li>
               <li><strong>Titre de la partie éditée : </strong><i>Vie de saint Brice, deuxième partie</i>.
                  
                  <ul>
                     <li><strong>Incipit : </strong><i>Enfes je te conjur de part nostre seignor</i>...
                     </li>
                     <li><strong>Explicit : </strong><i>par tot les siecles des siecles. Amen</i>...
                     </li>
                  </ul>
               </li>
               <li><strong>Auteur : </strong>Gauchier de Doudain ou Wauchier de Denain (<i>Wauchiers de Denaing</i> en langue d'oïl).
               </li>
               <li><strong>Datation : </strong>XIVe siècle.
               </li>
               <li><strong>Langue : </strong>oil-français.
               </li>
            </ul>
         </div>
         <div>
            <h3>Informations institutionnelles</h3>
            <ul>
               <li><strong>Localisation : </strong>Paris, France.
               </li>
               <li><strong>Institution : </strong>Bibliothèque nationale de France, Département des manuscrits.
               </li>
               <li><strong>Cote : </strong>français 411
               </li>
               <li><strong>Autres identifiants :</strong><ul>
                     <li><strong>Ancienne cote : </strong>Anc. 7019 ;
                     </li>
                     <li><strong>Cote du microfilm (noir et blanc) : </strong>MF 16080 ;
                     </li>
                     <li><strong>Cote de la matrice du microfilm : </strong>R 29400 ;
                     </li>
                     <li><strong>Identifiant ark de la numérisation du microfilm sur le site
                           Gallica : </strong>ark:/12148/btv1b107209247/.
                     </li>
                  </ul>
               </li>
            </ul>
         </div>
         <div>
            <h3>Description matérielle</h3>
            <ul>
               <li><strong>Supports : </strong>parchemin, vélin.
               </li>
               <li><strong>Dimensions : </strong>345mm. x 250mm.
               </li>
               <li><strong>Foliotation : </strong>36 quaternions réguliers à réclame, 287 feuillets. Foliotation ancienne en romain,
                  par feuillet, en haut à droite du
                  recto.
               </li>
               <li><strong>État de conservation : </strong>Le dernier cahier est amputé d'un feuillet.
               </li>
               <li><strong>Mise en page :</strong><ul>
                     <li><strong>Nombre de colonnes par folio : </strong>2.
                     </li>
                     <li><strong>Hauteur de colonne : </strong>230 mm.
                     </li>
                     <li><strong>Largeur de colonne : </strong>70 mm.
                     </li>
                     <li><strong>Largeur de l'entrecolonne : </strong>23 mm.
                     </li>
                     <li><strong>Nombre de lignes par colonnes : </strong>40.
                     </li>
                  </ul>
               </li>
               <li><strong>Écriture : </strong>main du XIVe siècle.
               </li>
            </ul>
         </div>
         <div>
            <h3>Décoration et marques</h3>
            <ul>
               <li><strong>Décoration :</strong><ul>
                     <li>Ce manuscrit n'est décoré que du f. 17
                        au f. 24v. Dans les folios concernés par
                        cette édition, les emplacements réservés à la décoration sont restés en
                        blanc. Ils ménagent un retrait pour les trois premières lignes de chaque
                        paragraphe.
                     </li>
                     <li>La lettre venant immédiatement après les lettrines manquantes est
                        toujours une majuscule dont l'intérieur est orné de motifs géométriques,
                        peut-être colorés (la numérisatione est en noir et blanc).
                     </li>
                     <li>Des majuscules du même type se trouvent à l'intérieur des
                        paragraphes.
                     </li>
                  </ul>
               </li>
               <li><strong>Reliure : </strong>Reliure en maroquin bordeaux sur carton, du XVIIIe siècle. Sur les plats,
                  armes royales. Au dos, sept cases à décor de fleurs de lys. Dans la 2e, le
                  titre: "VIE DES SAINTS".
               </li>
               <li><strong>Marques : </strong>
                  Sur le feuillet de garde en parchemin du début, essais de plume, ainsi
                  qu'une signature (?) : "Arlene". F. 1 et f. 287v :
                  tampon rouge de la Bibliothèque royale. En
                  haut, à droite, ancienne cote : "7019". F. 76, dans le blanc laissé par la
                  miniature : une signature : "Co-enge" (?) ou
                  "Tomrenge" (?). F. 156v. : essais de
                  plume.
                  
               </li>
            </ul>
         </div>
      </div>
      
      
      <div>
         <h2>Édition</h2>
         <div1>
            <h3>Texte original</h3>
            <p>[§1] «
               Enfes je te ꝯiur de
               ꝑt nostre seignor iħu crist le fils
               deu, qi est puissans seur tote criaťe, qe tu dies devāt toz ceuls qi ci sont assemblez a ꝑtemēt et sanz atarjāce se ge t'engēdre.
               »
               Tuit cil qi la estoiēt se turēt.
               Et li enfes respōdi par la volete  nŕe seignor a seīt brice et li dist :
               «
               Tu n'es mie mō pere.
               »
               Dont ꝯmēca toz li pueples a crier a seīt brice et a
               dire q'il li demandast qi son ꝑe estoit.
               Seīz brices lor respōdi &amp; dist :
               «
               A moi n'ē tient rien de ce
               demander ne enꝗre. Ce q'a moi
               en apartient ici le ai-ge
               demande. &amp; se voꝯ en voulez autre chose
               savoir, si le demādez.
               »
               Dont dist li pueples  se
               avoit-il fet par enchāterie, ne plꝯ ne seroit lor pastor ne lor
               evesqe.
               Seinz brices, qi molt estoit en
               grāt angoisse de ce  li pueples le demenoit en tel maniere. ṕst charbons toz ardāz devāt lui en sa
               vesteure. si les enporta tresqa la seputure seīt martin devāt lui bʾn
               estreinz.
               Et quāt il parvint il les geta
               : vis ne ons la vesteure ne fu de noiēt brullee.
               Lors parla li evesques au pueple
               &amp; si lor dist :
               «
               Biaus seignors sachiez  noiēt
               plꝯ que cist dras est empiriez ne maumis par le feu ne par la flambe qi a lui a esté aiostee si com v⁹ aves oi et veu.
               Noiēt
               plꝯ n'est mō cors couchiez ne atouchiez par l'atouchemēt
               de ceste feme.
               »
               C'il ne l'en vouloiēt croire por
               q'en q'il auoiēt veu. einz le trestrēt
               et ieterēt hors de la cite.
            </p>
            <p>[§2] Ainsint
               fu acomplie la parole seīt martin.
               qi li dist q'il auroit molt de peines
               &amp; de adūsitez en l'eveschie&nbsp;&amp; en la
               seignorie.
               Quāt seīt brices fu einsīt gitez de la citez de
               tors &amp; chaciez, li
               citoienz firēt arcevesqe de iustinien.
               Et seīz brices s'en ala a rome
               a l'apostoille
               ;
               si li cōta tot en plorāt cóment
               lueure de lui estoit alee &amp; si li dist  ce estoit a
               bon droit q'il avoit cest travaill &amp; ceste peine,
               Car il avoit molt pechie enūs seīt martin le seīt home &amp; dites
               meintes paroles qi li greūent &amp; la ou il avoit veues
               ses ūtuz ne les avoit-il
               mie creues.
               Qant cil de tors sorent  seīt brices estoit einsīt a rome
               alez,
               Il trestrēt a iustinien lor
               arcevesqe &amp; si li distrēt
               q'il s'en alast aṕs seīt brice a rome.
               Si fust encōtre lui del tot si
               com por lui meismes. &amp; s'il ce ne fesoit bʾn s'eust q'il le
               desposeroiēt.
               Dont eissi iustinien de la cite de tors &amp; ala tāt q'il vint a ūziaus en lombardie &amp; la atoucha-il malades si morut par la volēte nŕe seigneur.
            </p>
            <p>[§3] Quand
               cil de tors sorēt la novele de iustinien qi morz estoit,
               Il ne deguerpirēt mie lor
               grāt felonie einz remistrēt armense en la chaiere &amp; en la
               seignorie.
               Et seīz brices qi en rome estoit chātoit messe en la cite &amp; ploroit por les meffez q'il avoit fez envers seīt martin.
               Quāt vint au septiesme an il s'en repara par la volente del apostoille
               &amp; par l'autorite a la cite de tors.
               Et ala tāt q'il vint au chastel de
               lodun si se hebʾia une
               nuit.
               Et adonc estoit armēses maledes de molt cruieles fievres si q'il rendi l'ame a mienuit.
               Et meimtenāt q'il fu morz le sot
               seīt brices par avision, si dist a ses cópaignons qi ensemble o lui estoiēt
               «
               Levez sus isnelemēt si
                nos puissiōs venir a tens alentort del arcevesqe de tors
               ».
               Lors s'esmurēt &amp; quāt il vindrēt a la
               porte de tors si
               entrerēt dedenz &amp; a cele heure droit emportoit len
               l'arcevesqe en soir qi morz estoit Par l'autre porte de la cite &amp; molt
               de clers &amp; d'autres genz aloiēt aṕs alentort.
               Et qant armenses li arcevesqes fu en tors
               Seītz brices se rasist en sa chaere empes sāz ce  nus li contredeist en nule maniere.
            </p>
            <p>[§4] Apres ce
               vesqi seinz brices
               VII anz molt preudom et de molt seinte vie.
               Et qant il morut si avoit-il este XLVII anz arcevesques,
               encore eust-il ci-dedenz eues les ꝑsecutions et les peines qe je vous
               ai cōtees et dites.
               Apres seīt brice fu arcevesqes de tors seinz eustochies qi molt fu preudom et de grant
               seintee et meintint l'arcevechie et la seignorie et son pueple bien et honestament a la loi et a
               l'amor nostre seigneur iħu ćst,
               De la cui gloire nos puissions
               tuit estre parconier,
               Ce nos otroit cil qi vit et
               reigne par tot les siecles des siecles.
               Amen.
            </p>
         </div1>
         <div1>
            <h3>Texte normalisé</h3>
            <p>[§1] «
               Enfes je te conjur de
               part nostre seignor Jhesu Crist le fils
               Deu, qi est puissans seur tote criature, qe tu dies devant toz ceuls qi ci sont assemblez a partement et sanz atarjance se ge t'engendre.
               »
               Tuit cil qi la estoient se turent.
               Et li enfes respondi par la voleté  nostre seignor a seint Brice et li dist :
               «
               Tu n'es mie mon pere.
               »
               Dont commença toz li pueples a crier a seint Brice et a
               dire q'il li demandast qi son pere estoit.
               Seinz Brices lor respondi et dist :
               «
               A moi n'en tient rien de ce
               demander ne enquire. Ce q'a moi
               en apartient ici le ai-ge
               demandé. Et se vous en voulez autre chose
               savoir, si le demandez.
               »
               Dont dist li pueples que se
               avoit-il fet par enchanterie, ne plus ne seroit lor pastor ne lor
               evesqe.
               Seinz Brices, qi molt estoit en
               grant angoisse de ce que li pueples le demenoit en tel maniere,  prist charbons toz ardanz devant lui en sa
               vesteure. Si les enporta tresqa la seputure seint Martin devant lui bien
               estreinz.
               Et quant il parvint il les geta
               : vis ne onques la vesteure ne fu de noïent brullee.
               Lors parla li evesques au pueple
               et si lor dist :
               «
               Biaus seignors sachiez que noïent
               plus que cist dras est empiriez ne maumis par le feu ne par la flambé qi a lui a esté ajostee si com vous aves oï et veu.
               Noïent
               plus n'est mon cors couchiez ne atouchiez par l'atouchement
               de ceste feme.
               »
               C'il ne l'en vouloient croire por
               q'en q'il auoient veu,  einz le trestrent
               et jeterent hors de la cité.
            </p>
            <p>[§2] Ainsint
               fu acomplie la parole seint Martin, 
               qi li dist q'il auroit molt de peines
               et de adversitez en l'eveschié&nbsp;et en la
               seignorie.
               Quant seint Brices fu einsint gitez de la citez de
               Tors et chaciez, li
               citoïenz firent arcevesqe de Justinien.
               Et seinz Brices s'en ala a Rome
               a l'apostoille
               ;
               si li conta tot en plorant comment
               lueure de lui estoit alee et si li dist que ce estoit a
               bon droit q'il avoit cest travaill et ceste peine,
               car il avoit molt pechié envers seint Martin le seint home et dites
               meintes paroles qi li greverent et la ou il avoit veues
               ses vertuz ne les avoit-il
               mie creues.
               Qant cil de Tors sorent que seint Brices estoit einsint a Rome
               alez,
               il trestrent a Justinien lor
               arcevesqe et si li distrent
               q'il s'en alast apres seint Brice a Rome.
               Si fust encontre lui del tot si
               com por lui meismes,  et s'il ce ne fesoit bien s'eust q'il le
               desposeroient.
               Dont eissi Justinien de la cité de Tors et ala tant q'il vint a Vanziaus en Lombardie et la atoucha-il malades si morut par la volenté nostre seigneur.
            </p>
            <p>[§3] Quand
               cil de Tors sorent la novele de Justinien qi morz estoit,
               il ne deguerpirent mie lor
               grant felonie einz remistrent Armense en la chaiere et en la
               seignorie.
               Et seinz Brices qi en Rome estoit chantoit messe en la cité et ploroit por les meffez q'il avoit fez envers seint Martin.
               Quant vint au septiesme an il s'en repara par la volenté del apostoille
               et par l'autorité a la cité de Tors.
               Et ala tant q'il vint au chastel de
               Lodun si se heberja une
               nuit.
               Et adonc estoit Armenses maledes de molt cruieles fievres si q'il rendi l'ame a mienuit.
               Et meimtenant q'il fu morz le sot
               seint Brices par avision, si dist a ses compaignons qi ensemble o lui estoient
               «
               Levez sus isnelement si
               que nos puissions venir a tens alentort del arcevesqe de Tors
               ».
               Lors s'esmurent et quant il vindrent a la
               porte de Tors si
               entrerent dedenz et a cele heure droit emportoit len
               l'arcevesqe en soir qi morz estoit par l'autre porte de la cité et molt
               de clers et d'autres genz aloient apres alentort.
               Et qant Armenses li arcevesqes fu en tors
               seintz Brices se rasist en sa chaere empes sanz ce que nus li contredeist en nule maniere.
            </p>
            <p>[§4] Apres ce
               vesqi seinz Brices
               VII anz molt preudom et de molt seinte vie.
               Et qant il morut si avoit-il esté XLVII anz arcevesques,
               encore eust-il ci-dedenz eues les persecutions et les peines qe je vous
               ai contees et dites.
               Apres seint Brice fu arcevesqes de Tors seinz Eustochies qi molt fu preudom et de grant
               seintee et meintint l'arcevechié et la seignorie et son pueple bien et honestament a la loi et a
               l'amor nostre seigneur Jhesu Crist,
               de la cui gloire nos puissions
               tuit estre parçonier,
               ce nos otroit cil qi vit et
               reigne par tot les siecles des siecles.
               Amen.
            </p>
         </div1>
      </div>
      
      
      <div>
         <h2>Notes</h2>
      </div>
      <div>
         <div>
            <h2>Index des noms de personnes</h2>
            <div>
               <p><b>Armenses de Tours (†ca. 437)</b> : 3.
               </p>
               <p><b>Brice de Tours (saint, 377-444)</b> : 1, 2, 3, 4.
               </p>
               <p><b>Eustoche de Tours (saint, †461)</b> : 4.
               </p>
               <p><b>Justinien de Tours (†ca. 437)</b> : 2, 3.
               </p>
               <p><b>Martin de Tours (saint, 316-8 novembre 397)</b> : 1, 2, 3.
               </p>
            </div>
         </div>
      </div>
      <div>
         <div>
            <h2>Index des noms de lieux</h2>
            <div>
               <p><b>Lombardie (Italie)</b> : 2.
               </p>
               <p><b>Loudun (France)</b> : 3.
               </p>
               <p><b>Rome (Italie)</b> : 2, 3.
               </p>
               <p><b>Tours (France)</b> : 2, 3, 4.
               </p>
            </div>
         </div>
      </div>
   </body>
</html>